# Буферні типи

Сутності, для зберігання та обробки бінарних даних.

Буфер може мати розмір та довжину. Розмір вимірюється в байтах, а довжина в кількості елементів. Якщо елементом буфера є байт тоді розмір по значенню рівний довжині. Буфер може складатися із однотипних елементів або бути нетипізованим. Нетипізовний буфер це просто послідовність байт. Типізований буфер це послідовність елементів якогось конкретного примітивного типу з фіксованим розміром.

### `BufferRaw` буфери

[Тип `BufferRaw`](BufferRaw.md) ( `ArrayBuffer` ) - стандартний нетипізований буфер, буфер необроблених даних, що призначений не для доступу до даних через цей об'єкт напряму, а для використання іншими буферами, як контейнера даних. Цей тип надає можливість виділити ділянку пам'яті для даних, але при цьому, не дає засобів для доступу до даних. Для обробки даних що знаходяться в екземплярі типа `BufferRaw` використовується механізм представлення даних - через екземпляри типу одного з [типізованих буферів](./BufferTyped.md) чи [`BufferView` буферу](./BufferView.md).

### `BufferTyped` буфери

[Тип `BufferTyped`](BufferTyped.md) ( `TypedArray` ) - стандартні типізовані буфери. Цей тип буфера представляє бінарні дані `BufferRaw` у вигляді числових примітивів, як наприклад `Int8`, `Uint32`, `Float64` та інших. Типізовані буфери не містять реальних даних, а є представленням даних в `BufferRaw`, де і знаходяться реальні дані. Типізовані буфери реалізують стратегії доступу до `BufferRaw`.

### `BufferView` буфери

[Тип `BufferView`](BufferView.md) ( `DataView` ) - стандартний нетипізований буфер для динамічного типізування даних `BufferRaw`. Тип `BufferView` має лише одну реалізацію `BufferView` ( `DataView` ). Буфери типу `BufferView` так само які і `BufferTyped` не володіють даними, а є представленнями даних, які знаходяться в асоційованому із цим буфером `BufferRaw`. На відміну від `BufferTyped` тип `BufferView` не типізує елементи статично, а надає методи для динамчіної типізації змісту в будь-який числовий примітив.

### `BufferNode` буфери

[Тип `BufferNode`](BufferNode.md) ( `Buffer` ) - нестандартна реалізація `NodeJS` нетипізованого буфера з вбудованою можливістю доступу до нього. Представлений одним класом `BufferNode` ( `Buffer` ). Клас `BufferNode` існує лише в середовищі інтерпретатора `NodeJS`.

### Підсумок

- Буфери використовуються для зберігання і обробки бінарних даних.
- Є чотири сім'ї типів буферів - `BufferRaw`, `BufferTyped`, `BufferView` i `BufferNode`.
- Тип `BufferRaw` виділяє ділянку пам'яті для зберігання та обробки бінарних даних.
- Тип `BufferTyped` представляє бінарні дані в вигляді числових примітивів.
- Тип `BufferView` реалізує набір методів для динамічного представлення бінарних даних в вигляді числових примітивів.
- Тип `BufferNode` є нестандартним і використовується лише інтерпретатором `NodeJS`.

[Повернутись до змісту](../README.md#Концепції)
